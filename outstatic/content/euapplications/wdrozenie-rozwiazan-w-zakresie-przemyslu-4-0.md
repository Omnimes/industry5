---
title: 'Wdrożenie rozwiązań w zakresie przemysłu 4.0'
status: 'published'
author:
  name: 'Piotr Sierant'
  picture: ''
slug: 'wdrozenie-rozwiazan-w-zakresie-przemyslu-4-0'
description: 'Działanie 1.5 WDROŻENIE ROZWIĄZAŃ W ZAKRESIE PRZEMYSŁU 4.0 KONKURENSYJNOŚĆ MŚP – FE DLA ŁÓDZKIEGO'
coverImage: '/images/wdrozenierozwiazan.png'
lang: 'pl'
dateFrom: '16.09.2024'
dateTo: '30.09.2024'
publishedAt: '2024-06-11T15:31:25.071Z'
---

## **Działanie 1.5 WDROŻENIE ROZWIĄZAŃ W ZAKRESIE PRZEMYSŁU 4.0 KONKURENCYJNOŚĆ MŚP – FE DLA ŁÓDZKIEGO**

**Termin naboru wniosków:** 26 września - 8 listopada 2024 r.

### **Cel działania**

Program skierowany jest do mikro, małych i średnich przedsiębiorstw, planujących inwestycje w obszarach technologii Przemysłu 4.0 (rozumianego jako zmiany polegające przede wszystkim na automatyzacji, robotyzacji i cyfryzacji przedsiębiorstw, zwiększeniu wykorzystania systemów procesowych, przekształcenie firm na cyfrowy łańcuch dostaw):

### **Na co można przeznaczyć dofinansowanie:**

Możliwość skorzystania ze wsparcia dotyczyć będzie projektów inwestycyjnych zwiększających zaawansowanie technologiczne przedsiębiorstw w zakresie:

- Big Data oraz działania związane z analizą danych;
- Roboty przemysłowe;
- Przemysłowy Internet rzeczy;
- Integracja IT/OT i tworzenie systemów cyber-fizycznych (CPS);
- Cyberbezpieczeństwo;
- Chmura obliczeniowa;
- Wirtualna i rozszerzona rzeczywistość;
- Sztuczna inteligencja;
- Blockchain;
- Druk addytywny (druk 3D);
- Łączność w technologii 5G;
- BIM (Building Information Modelling);
- Technologie kwantowe (Quantum Computing);
- Mikroelektronika.

W projekcie nie będą ujęte rozwiązania cyfrowe o mniej specjalistycznym charakterze (np. oprogramowania biurowego, księgowego, systemów operacyjnych komputerów osobistych wykorzystujących powszechnie znane i dostępne technologie).

### **Dla kogo:**

Mikro, małe i średnie przedsiębiorstwa, które na dzień złożenia wniosku posiadają siedzibę lub oddział, bądź w przypadku osób fizycznych prowadzących działalność gospodarczą stałe miejsce wykonywania działalności gospodarczej na terenie województwa łódzkiego.

### **Koszty kwalifikowane:**

- zakup, dostawa, instalacja i uruchomienie rzeczowych aktywów trwałych, w tym maszyn, sprzętu i urządzeń wraz ze specjalistycznym instruktażem w ich obsłudze, zaawansowanych rozwiązań teleinformatycznych (w tym sprzętu informatycznego),
- zakup wartości niematerialnych i prawnych (WNiP) w formie patentów, licencji, know-how oraz innych praw własności intelektualnej, jeżeli spełniają łącznie następujące warunki:
- będą wykorzystywane wyłącznie przez nabywcę,
- będą podlegać amortyzacji zgodnie z przepisami odrębnymi,
- będą nabyte na warunkach rynkowych od podmiotów niepowiązanych z nabywcą,
- będą stanowiły majątek i własność beneficjenta przez co najmniej okres trwałości projektu.
- koszty pośrednie rozliczane metodą stawki ryczałtowej – koszty niezbędne do realizacji projektu, ale niedotyczące bezpośrednio głównego przedmiotu projektu.

**Budżet dotacji** wynosi prawie 25 000 000 PLN.

**Minimalna wartość wydatków kwalifikowanych:** 300 000 PLN

**Maksymalna wartość dofinansowania:** 1 000 000 PLN

Wsparcie będzie udzielane z wykorzystaniem regionalnej pomocy inwestycyjnej oraz pomocy de minimis.

Maksymalna wysokość wsparcia wynosi:

Regionalna pomoc inwestycyjna:

- mikro i małe przedsiębiorstwa – max. 60%
- średnie przedsiębiorstwa – max. 50%

Pomoc de minimis – max. 85%